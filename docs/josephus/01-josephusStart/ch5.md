---
layout: page
title: Ch. 5
nav_order: 3
parent: Start of the Siege
---

# Ch. 5

# Title

Itaque postridie impetu in muros facto, Judaei primo quidem locis suis manentes, Romanis castra ante muros habentibus resistebant. postea vero quam Vespasianus et sagittarios et funditores, omnemque iaculatorum multitudinem adhibitam, missilibus in eos permisit uti, atque ipse cum peditibus in adversum collem, unde murus expugnabilis erat, niti coepit, tunc civitati metuens Josephus, et cum eo cuncta Judaeorum prosiluit multitudo : omnesque in Romanos pariter irruentes, procul a muris eos deterruere, multa manu simul et audacia patrando facinora. Neque minora tamen patiebantur quam faciebant. nam quantum ipsos salutis desperatio, tantum pudor incendebat Romanos. et hos quidem peritia cum fortitudine, illos autem duce iracundia ferocitas armabat. Denique cum tota die pugnatum fuisset, praelium nox diremit: in quo Romanorum plurimis sauciatis, tredecim interfecti sunt : Judaeorum autem cum sexcenti essent vulnerati, septem et decem ceciderunt.


[^1]: 
