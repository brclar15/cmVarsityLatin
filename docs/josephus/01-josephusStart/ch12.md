---
layout: page
title: Ch. 12
nav_order: 7
parent: Start of the Siege
---

# Ch. 12

# Water Crisis

Illi autem frumenti quidem aliarumque omnium rerum intus habebant copiam, praeter aquam. aquae vero penuria eos affligebat : quia neque fons erat intra civitatem, et imbre contentis habitatoribus, rara est in illo tractu aestivis mensibus pluvia. quo tempore obsessi etiam hoc vehementius afficiebantur, quod arcendae siti fuerat excogitatum: quodque fieri, velut omnis aqua iam defecisset, aegre ferebant. Josephus enim cum et civitatem videret abundare aliis rebus fortesque animo viros esse, quo longiorem Romanis obsidionem faceret, quam sperabant, iam tum potum mensura civibus ministrabat. illis autem conservari aquam penuria gravius esse videbatur : amplioremque cupiditatem movebat, quod ius bibendi liberum non haberent : ac velut ad extremam sitim perventum esset, labori cedebant. Hoc autem modo affecti, Romanos latere non poterant, qui ex adverso colle trans murum in unum eos confluere locum, et aquae mensuram accipere prospectabant: quo etiam balistarum pervenientibus telis, plurimos occidebant. 



[^1]: 
