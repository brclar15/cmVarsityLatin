---
layout: page
title: Ch. 8
nav_order: 5
parent: Start of the Siege
---

# Ch. 8

# Title

8. Vespasianus autem et cum natura loci simul certandum putans, et cum audacia Judaeorum, incipere obsidionem acriter statuit: advocatisque rectoribus sibi subditis, de aggressu deliberabat. Cumque aggerem fieri placuisset, qua parte murus facilis erat accessui, totum ad comparandam materiam misit exercitum : oppidoque propinquis montibus excisis, magnaque vi lignorum et lapidum comparata, cratibusque ad evitanda iacula desuper missa per vallos dispositis, his protecti aggerem construebant. nulla autem noxa , vel minima telorum erat, quae de muro iacerentur. His autem alii terram ex propinquis tumulis eruentes, sine intermissione suppeditabant: cunctisque trifariam distributis, nullus erat otiosus. At Judaei super eorum tegmina saxa ingentia et omne telorum genus curabant immittere, quae licet minime penetrarent, magnos tamen crepitus dabant, et horribile impedimentum erat operantibus.<img width="468" height="207" alt="image" src="https://github.com/user-attachments/assets/f7d3b02d-2b4e-4c63-8ca9-e0abbb01a2db" />



[^1]: 
