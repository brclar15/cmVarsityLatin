---
layout: page
title: Ch. 9
nav_order: 6
parent: Start of the Siege
---

# Ch. 9

# Title

Tunc igitur Vespasianus machinis missilium circumpositis (erant autem omnes centum sexaginta) in eos qui super murum astarent, iussit tela contendi : simulque ex catapultis lanceae percurrebant, saxaque tormentis ingentia mittebantur, ignisque et sagittarum frequentissima multitudo, quae non solum murum, sed etiam totum intra iactum earum spatium Judaeis inaccessum fecere : Arabum enim sagittariorum manus, et iaculatores, itemque funditores et omnes machinae tela iaciebant. Neque tamen his Judaei prohibiti, ne desuper propugnarent, quieti erant : sed excurrendo per cuneos more latronum, tegmina operantium detrahebant, nudatosque feriebant : et ubi illi cessissent, aggerem dissipabant, vallorumque munimenta cum cratibus igni tradebant : donec Vespasianus cognito, huius damni causam ex distributione operum contigisse, quod interiecta spacia Judaei locum aggrediendi praeberent, adunavit tegmina : coniunctisque pariter viribus obreptiones hostium praepeditae sunt.


[^1]: 
