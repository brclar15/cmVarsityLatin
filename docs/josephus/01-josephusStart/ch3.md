---
layout: page
title: Ch. 3
nav_order: 1
parent: Start of Siege of Jotapata
---

# Ch. 3

# Romans Approach

3. Vespasianus autem Jotapatam excindere cupiens (nam in eam plurimos hostium refugisse cognoverat, et praeterea validissimum hoc eorum esse receptaculum) praemittit pedites cum equitibus qui montanum iter coaequarent, saxis asperum, ac peditibus quoque difficile, omnino vero equitibus invium. Et hi quidem quatriduo fecere quod iussum est, latamque aperuere exercitui viam. Quinto autem die, qui mensis Maii vigesimus et primus erat, prior Josephus in Jotapatam ex Tiberiade venit, abiectosque Judaeorum spiritus erigit. Cum vero transitum eius Vespasiano quidam transfuga nunciasset, utque mox civitatem peteret incitaret, veluti cum ea totam Judaeam capere posset, si Josephum subiugasset, hoc ille nuncio pro maxima felicitate percepto, Dei providentia factum ratus, ut qui hostium prudentissimus videretur, ultro se etiam in custodiam traderet voluntariam, statim quidem cum equitibus mille Placidum mittit, unaque decadarcham Ebutium, tam manu quam prudentia virum insignem, circumvallare civitatem iussit, ne clam inde Josephus elaberetur.
