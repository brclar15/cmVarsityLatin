---
layout: page
title: Ch. 22
nav_order: 4
parent: End of the Siege
---

# Ch. 22

# Title

Praeter hos Josephus quoque et caetera multitudo, raptis ignibus, machinas et refugia, cum operibus quintae itemque decimae eius quae terga dederat legionis, incendunt. Caeteri autem qui mox consecuti sunt, et instrumenta et omne genus materiae obruerunt. Rursus autem Romani sub vesperam erectum arietem ad eam muri partem, quae pridem quassata fuerat, appulere : ibique propugnatorum quidam Vespasiani plantam sagitta percussam leviter vulnerat, quia vis teli spatio defecisset. Maximam tunc id Romanis perturbationem fecit. his enim qui prope aderant viso sanguine perterritis, per omnem fama cucurrit exercitum : relictaque obsidione, plerique cum stupore atque formidine ad ducem belli concurrebant : et ante omnes Titus aderat metuens patri. Unde contigit, ut et benevolentia circa rectorem, et filii trepidatio confunderet multitudinem. facile tamen pater et timore filium, et perturbatione liberavit exercitum. superato enim dolore vulneris, et ab omnibus, qui sui causa pertimuerunt, conspici studens, bellum in Judaeos saevius incitavit. nam velut ultor quisque imperatoris omne periculum adire cupiebat: et clamore alius alium adhortantes, murum petebant.



[^1]: 
