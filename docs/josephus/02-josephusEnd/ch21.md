---
layout: page
title: Ch. 21
nav_order: 3
parent: End of the Siege
---

# Ch. 21

# Title

Hic etiam vir quidam Judaeus, praedicatione ac memoria dignus inventus est, Sammaei filius Eleazarus, cui Saab Galilaeae patria fuit. Is enim saxum ingens alte sublatum, tanta vi super arietem ex muro demisit, ut machinae caput abrumperet, idque ex mediis hostibus saltu ad eos delatus auferret, nulloque metu reportaret ad murum. Postremo tanquam signum quo tela mitterent, hostibus propositus, nudo corpore quinque sagittarum vulneribus fixus est : earumque nulla respecta, ubi murum ascendit, unde iam videri ab omnibus poterat, sua audacia ibi constitit, contractusque dolore plagarum cum ariete decidit. Post hunc fortissimi extiterunt duo fratres Neritas et Philippus de vico Ruma Galilaei. Qui cum super milites decimae legionis prosiliissent, tanto impetu vique irruerunt, ut et aciem Romanorum perrumperent, quique adversum ierant, omnes in fugam verterent.


[^1]: 
