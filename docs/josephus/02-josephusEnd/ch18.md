---
layout: page
title: Ch. 18
nav_order: 1
parent: End of the Siege
---

# Ch. 18

# Title

Sed Vespasianus Romanos his excursibus male affectos aspiciens (nam et terga dare Judaeis pudebat, et fugientes insequi armorum pondere tardabantur : cum Judaei semper aliquid agentes, priusquam paterentur, in civitatem refugerent) armatis imperat, ut eorum impetum declinarent, neve cum hominibus mortis avidis manum consererent. Nihil esse fortius desperatis. Restingui autem illorum impetus, si proposito frustrentur, quasi flammam, si materiam non inveniat. Ad hoc oportere Romanos cautius quaerere victoriam, augendae possessionis causa non ex necessitate pugnantes. Per sagittarios autem Arabum et Syriae et funditores, perque saxa tormentis emissa plerunque repellebat Judaeos, nulla enim telorum machina quiescebat. llli autem his quidem male accepti cedebant : verum eminus missa intra iactum subeuntes, saevius Romanis instabant: cum neque corpori, neque animae parcerent : sed per vicem utrinque pugnarent, suorum quisque laborantibus subvenientes.<img width="468" height="209" alt="image" src="https://github.com/user-attachments/assets/6e49518a-650e-4563-8f50-e72b4d9ae9e2" />


[^1]: 
